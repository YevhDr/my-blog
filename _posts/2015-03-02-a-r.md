---
layout: post
heading: "тренінги"
title:  "Навчання для тих, хто хоче змінити країну. Запрошуємо на тренінг, який допоможе відкрити дані держустанов по всій Україні"
date:   2013-03-02 21:20:42 +0200
categories: news
image: "/assets/img/cat.png"
lead: "Запрошуємо зацікавлених кандидатів до формування Національної мережі тренерів з відкритих даних. Метою створення мережі тренерів є розвиток відкритих даних на місцевому рівні та підготовка фахівців, які будуть проводити тренінги з відкриття даних для місцевих органів влади."
---
Громадська організація “Агенція журналістики даних” та проект USAID “Прозорість та підзвітність у державному управлінні та послугах” запрошують зацікавлених кандидатів до формування Національної мережі тренерів з відкритих даних. Метою створення мережі тренерів є розвиток відкритих даних на місцевому рівні та підготовка фахівців, які будуть проводити тренінги з відкриття даних для місцевих органів влади (в тому числі виконання Постанови №835 “Про затвердження Положення про набори даних, які підлягають оприлюдненню у формі відкритих даних”) та фактично стануть агентами змін у галузі відкриття даних в регіонах.

Першим етапом створення такої мережі стане чотириденний навчальний курс для майбутніх тренерів з відкритих даних у Києві.

Що ви отримаєте від участі в програмі (практичний результат для учасників тренінгу):

• поглиблення знань щодо підходів та інструментів у роботі з відкритими даними (теорія та практичні навички);
• поглиблення знань щодо методології проведення тренінгів та новітніх методів навчання дорослих, а також розвиток навичок фасилітації групової комунікації;
• спільне бачення щодо розвитку теми відкритих даних в Україні;
• розвиток навичок налагодження комунікації з органами державної влади;

Що ми очікуємо від учасників програми
За результатами успішного проходження навчання учасники програми мають провести 7-8 навчальних заходів та консультацій для органів місцевої влади (проведення таких заходів фінансуватиметься проектом USAID “Прозорість та підзвітність у державному управлінні та послугах”)

Вимоги до кандидатів та критерії, які будуть враховуватися при відборі:

• розуміння концепції відкритих даних та знання відповідної нормативно-правової бази, бажання стати учасником Національної мережі тренерів відкритих даних;
• досвід роботи з відкритими даними та/або у галузі інформаційно-комунікаційних технологій, мотивація до навчання і застосування підходів та принципів роботи програми в Україні;
• попередній досвід роботи в організації освітніх проектів та викладанні, проведенні тренінгів, знання сучасних методів навчання дорослих, навички роботи з аудиторією. Цей критерій є важливим, але не визначальним;
• розуміння особливостей роботи органів державної влади в Україні, зацікавленість у здійснені реформ та активна життєва позиція, досвід управління проектами і фасилітації процесів налагодження партнерства;
• заохочується участь експертів з різних сфер (державні службовці, неурядові організації, науково-викладацькі кола, практики, громадські активісти) з різних регіонів України.

Етапи відбору:

Анкети кандидатів приймаються до 02.02.2017.
Перший етап: Попередній відбір успішних кандидатів, відбудеться з 02.02 по 06.02.2017.
Другий етап: Skype-інтерв’ю, відбудеться з 06.02 по 10.02.2017

Дата і місце

Тренінг для тренерів відбудеться у період із 27 лютого по 2 березня 2017 року у м. Києві.

Учасникам, які пройдуть відбір на навчання, буде забезпечено проїзд, харчування та проживання в Києві на час проведення навчання.

У разі додаткових питань звертайтеся, будь ласка, до:

Катерини Оніліогву, Керівника напрямку Відкриті дані проекту "Прозорість та підзвітність у державному управлінні та послугах", konyiliogwu@eurasia.org

Галини Пастух, Заступника директора Громадської організації “Агенція журналістики даних”, galina.pastukh@gmail.com

Для участі в програмі заповніть анкету за посиланням

Про проект USAID “Прозорість та підзвітність у державному управлінні та послугах”: Загальною метою програми є фінансова підтримка громадян України та українського уряду у боротьбі з корупцією в ключових послугах та службах державного управління, а також - підтримка довіри українців до уряду на основі продемонстрованих прозорості і підзвітності, та покращенні якості послуг. Проект має на меті імплементацію реформ в державному управлінні та послугах задля знищення корупції в таких ключових сферах, як електронні закупівлі, відкриті дані та електронні сервіси.

Очікуваним результатом компоненту з відкритих даних є регулярна публікація даних усіма 17 центральними міністерствами та 35 містами з населенням понад 100 000 мешканців.
