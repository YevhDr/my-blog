---
layout: post
heading: "тренінги"
title:  "Тексти запрошують фахівців з протидії корупції на Anticorruption Open Data Boost"
date:   2017-11-23 21:20:42 +0200
permalink: {{ site.baseurl }}/:categories/:year/:month/:day
categories: news
lead: "Запрошуємо зацікавлених кандидатів до формування Національної мережі тренерів з відкритих даних. Метою створення мережі тренерів є розвиток відкритих даних на місцевому рівні та підготовка фахівців, які будуть проводити тренінги з відкриття даних для місцевих органів влади."

---
Тексти запрошують аналітиків та активістів, які працюють у сфері протидії корупції, взяти участь у тренінгу *Anticorruption Open Data Boost*. Тренінг має на меті розвиток навичок роботи з відкритими даними у сфері боротьби з корупцією в Україні.

Тренінг буде цікавий активістам, які працюють з даними в антикорупційній сфері та прагнуть зменшити витрати часу на обробку даних вручну і автоматизувати частину процесів. Також він стане в пригоді фахівцям, які хочуть посилити свої навички роботи із даними публічних закупівель, електронних декларацій та бюджетних транзакцій, електронних декларацій, партійних фінансів.

**Під час тренінгу учасники:**
- ознайомляться із доступними наборами даних, які стосуються антикорупційної діяльності: дані транзакцій публічних коштів (Є-Data), публічні закупівлі (Prozorro), майнові декларації, фінансові звіти політичних партій;
- з’ясують, які аналітичні завдання можна вирішувати за допомогою наявних і доступних реєстрів;
- попрактикують використання програмування для опрацювання таких даних.

**Тренінг буде корисним:**
- антикорупційним активіст(к)ам, які працюють з відкритими реєстрами і потребують навичок автоматичної обробки даних;
- аналітикам(-иням) антикорупційних громадських організацій, які бажають опанувати тему використання ІТ-технологій у боротьбі з корупцією.

Програма навчання розрахована на повний робочий день. Участь у тренінгу безкоштовна.

Відбір учасників відбуватиметься на конкурсних засадах. При відборі ми будемо надавати перевагу претендентам, які мають хоча б мінімальний досвід програмування. Втім, запрошуємо подаватися усіх, хто зацікавлений у тематиці заходу.

Для участі у тренінгу необхідно до 3 грудня заповнити анкету за посиланням: http://bit.ly/databoost2017

Результати відбору ми повідомимо до 5 грудня включно. Організатори залишають за собою право не пояснювати причин відмови особам, що не пройшли конкурсний відбір. 
